Szakdolgozat feladat

Makó Péter (E8HZ8D) BSc programtervező informatikus jelölt részére.
A szakdolgozat tárgyköre: Szoftverfejlesztés

A szakdolgozat címe:  Az NPM csomagok függőségeinek és redundáns funkcionalitásának vizsgálata

A feladat részletezése:

A dolgozat célja, hogy elsősorban a JavaScript keretrendszerek (például Angular) kapcsán megvizsgálja, hogy a hozzá tartozó NPM csomagok milyen viszonyban állnak egymással. Ezek függőségei csomagverzióktól függően időszakosan változnak. A dolgozat egyaránt vizsgálja az egyes csomagokhoz tartozó függőségi gráfok jellemzőit, a csomagokban lévő funkcionalitást, annak redundáns megjelenését, továbbá ezek időbeli változását. A vizsgálatokhoz szükség van a JavaScript kódok forráskód szintű elemzésére, az egyes csomagok jegyzékstruktúrájának vizsgálatára. A dolgozat bemutatja egy olyan szoftvernek az elkészítését, amely az említett elemzéseken túl, a függőségek csökkentésére, a bennük rejlő funkcionalitás elrendezésének javítására automatizált módon javaslatokat képes tenni.

Témavezető(k): Piller Imre, egyetemi tanársegéd 
Konzulens(ek):  Piller Imre, egyetemi tanársegéd

A feladat kiadásának ideje: 2021.február 26.
